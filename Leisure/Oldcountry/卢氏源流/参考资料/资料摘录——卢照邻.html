<!DOCTYPE html PUBLIC "-//W3C//DTD XHTML 1.0 Transitional//EN" 
"http://www.w3.org/TR/xhtml1/DTD/xhtml1-transitional.dtd">

<html xmlns="http://www.w3.org/1999/xhtml">
<head>
	    <title>参考资料——卢照邻</title>
    <link href="../../../StyleCN.css" rel="stylesheet" type="text/css" />
</head>
<body>
    <div id="container" style="font-size:1.2em;">
    <div id="leftcolumn" style="width:200px;height:800px;">
		<ul class="nodot" style="margin-top:50px;margin-bottom:20px;font-size:1.0em;line-height:1.5em;">
			<li class="center">目录</li>
			<li></li>
			<li><a href="#人物生平">人物生平</a></li>
			<li><a href="#影响">影响</a></li>
			<li><a href="#代表作">代表作</a>
                <ul class="nodot" style="font-size:0.86em;">
                    <li>《长安古意》</li>
			        <li>《行路难》</li>
			        <li>《中和乐九章·歌登封第一》</li>
			        <li>《中和乐九章·歌明堂第二》</li>
			        <li>《中和乐九章·歌东军第三》</li>
			        <li>《中和乐九章·歌南郊第四》</li>
			        <li>《中和乐九章·歌中宫第五》</li>
			        <li>《中和乐九章·歌储宫第六》</li>
			        <li>《中和乐九章·歌诸王第七》</li>
			        <li>《中和乐九章·歌公卿第八》</li>
			        <li>《中和乐九章·总歌第九》</li>
			        <li>《关山月》</li>
			        <li>《上之回》</li>
			        <li>《紫骝马》</li>
			        <li>《战城南》</li>
			        <li>《梅花落》</li>
			        <li>《结客少年场行》</li>
			        <li>《咏史四首》</li>
			        <li>《赠李荣道士》</li>
			        <li>《早度分水岭》</li>
			        <li>《三月曲水宴得尊字》</li>
			        <li>《奉使益州至长安发钟阳驿》</li>
			        <li>《望宅中树有所思》</li>
			        <li>《宿晋安亭》</li>
			        <li>《于时春也，慨然有江湖之思，寄赠柳九陇》</li>
			        <li>《至望喜瞩目言怀贻剑外知己》</li>
			        <li>《赤谷安禅师塔》</li>
			        <li>《赠益府裴录事》</li>
			        <li>《赠益府群官》</li>
			        <li>《送梓州高参军还京》</li>
			        <li>《大剑送别刘右史》</li>
			        <li>《同临津纪明府孤雁》</li>
			        <li>《失群雁》</li>
                </ul></li>
			    <li><a href="#作品选载">作品选载</a></li>
			    <li><a href="#野史逸闻">野史逸闻</a></li>
            </ul>
        <div style="text-align:center;"> <a href="资料摘录_目录.htm">回目录</a></div>
    </div>
    <div class="midcolumn" style="width:700px;float:right;padding:20px;">
    <h1 id="卢照邻">卢照邻</h1>
    <h3 id="人物生平">人物生平</h3>
<p>卢照邻（636年－695年），唐代诗人。字升之，自号幽忧子，汉族，幽州范阳（治今河北省涿州市）人，拜孙思邈为师，以行医为生。他与王勃、杨炯、骆宾王以文词齐名，世称“王杨卢骆”，号为“初唐四杰”。</p>
<p>卢照邻小的时候非常聪明，获得赏识，获得提升，一直到都尉。但他患了“风疾”（可能是小儿麻痹症或痳疯病），因此不得不退职，孙思邈曾悉心为他调治，照邻问曰：“高医愈疾，奈何？”思邈答：“天有四时五行，寒暑迭居，和为雨，怒为风，凝为雨霜，张为虹霓，天常数也。人之四支五藏，一觉一寐，吐纳往来，流为荣卫，章为气色，发为音声，人常数也。阳用其形，阴用其精，天人所同也。……”虽然他还试图做门客，但后来他的病越来越严重，双脚萎缩，一只手也残废了。他买了几十亩地来养老，但终因疾病的痛苦，决定与亲属道别，投颍水自杀。由于卢照邻投江自尽的同一年，他的师父孙思邈逝世，于是也有人认为，卢照邻是为了追随他的师傅而去的。</p>
<p>卢照邻擅长诗歌骈文，以歌行体为佳，意境清迥，明代胡震亨说“领韵疏拔，时有一往任笔，不拘整对之意”（《唐音癸签》）。卢照邻《长安古意》：“得成比目何辞死，愿作鸳鸯不羡仙。”，乃千古名句。作品有《卢升之集》七卷和《幽懮子集》七卷，《全唐诗》收其诗二卷，傅璇琮著有《卢照邻杨炯简谱》。</p>
        <h3 id="影响">影响</h3>
<p>卢照邻年少时，从曹宪、王义方受小学及经史，博学能文。高宗永徽五年（654），为邓王李裕府典签，甚受爱重，邓王曾对人说：“此吾之相如（司马相如）也。”高宗乾封三年（668)初，调任益州新都（今四川成都附近）尉。秩满，漫游蜀中。离蜀后，寓居洛阳。曾被横祸下狱,因友人救护得免。后染风疾，居长安附近太白山，因服丹药中毒，手足残废。徙居阳翟具茨山下，买园数十亩，疏凿颍水，环绕住宅，预筑坟墓，偃卧其中。他“自以当高宗时尚吏，己独儒；武后尚法，己独黄老；后封嵩山，屡聘贤士，己已废。著《五悲文》以自明”（《新唐书》本传）。由于政治上的坎坷失意及长期病痛的折磨，他终于自投颍水而死。</p>
<p>卢照邻的生卒年,史无明载。武则天登封于嵩岳，卢照邻说到“后封嵩山”及其高宗咸亨四年(673)所作《病梨树赋》序“余年垂强仕，则有幽忧之疾”推断其时已年近40，咸亨四年下距登封元年为22年，则其生年约在太宗贞观十年(636)，去世时约60岁。</p>
<p>卢照邻工诗，尤其擅长七言歌行，对推动七古的发展有贡献。杨炯誉之为“人间才杰”（《已子安集序》）。代表作《长安古意》，诗笔纵横奔放，富丽而不浮艳，为初唐脍炙人口的名篇，但仍未摆脱六朝诗风影响。《旧唐书》本传及《朝野佥载》都说卢有文集20卷。《崇文总目》等宋代书目均著录为10卷。今存其集有《卢升之集》和明张燮辑注的《幽忧子集》，均为 7卷。《全唐诗》编录其诗2卷。徐明霞点校《卢照邻集》即据 7卷本《幽忧子集》，并作《补遗》。傅璇琮著有《卢照邻杨炯简谱》。 </p>
<p>卢照邻墓位于河南省禹州市无梁镇龙门村尚家村的河溪西岸。高大的墓冢尚存。</p>
<h3 id="代表作">代表作</h3>
 <div class="poema">
        <h5>《长安古意》</h5>
<p>长安大道连狭斜，青牛白马七香车。玉辇纵横过主第，</p>
<p>金鞭络绎向侯家。龙衔宝盖承朝日，凤吐流苏带晚霞。</p>
<p>百丈游丝争绕树，一群娇鸟共啼花。啼花戏蝶千门侧，</p>
<p>碧树银台万种色。复道交窗作合欢，双阙连甍垂凤翼。</p>
<p>梁家画阁中天起，汉帝金茎云外直。楼前相望不相知，</p>
<p>陌上相逢讵相识。借问吹箫向紫烟，曾经学舞度芳年。</p>
<p>得成比目何辞死，愿作鸳鸯不羡仙。比目鸳鸯真可羡，</p>
<p>双去双来君不见。生憎帐额绣孤鸾，好取门帘帖双燕。</p>
<p>双燕双飞绕画梁，罗纬翠被郁金香。片片行云著蝉鬓，</p>
<p>纤纤初月上鸦黄。鸦黄粉白车中出，含娇含态情非一。</p>
<p>妖童宝马铁连钱，娼妇盘龙金屈膝。御史府中乌夜啼，</p>
<p>廷尉门前雀欲栖。隐隐朱城临玉道，遥遥翠幰没金堤。</p>
<p>挟弹飞鹰杜陵北，探丸借客渭桥西。俱邀侠客芙蓉剑，</p>
<p>共宿娼家桃李蹊。娼家日暮紫罗裙，清歌一啭口氛氲。</p>
<p>北堂夜夜人如月，南陌朝朝骑似云。南陌北堂连北里，</p>
<p>五剧三条控三市。弱柳青槐拂地垂，佳气红尘暗天起。</p>
<p>汉代金吾千骑来，翡翠屠苏鹦鹉杯。罗襦宝带为君解，</p>
<p>燕歌赵舞为君开。别有豪华称将相，转日回天不相让。</p>
<p>意气由来排灌夫，专权判不容萧相。专权意气本豪雄，</p>
<p>青虬紫燕坐春风。自言歌舞长千载，自谓骄奢凌五公。</p>
<p>节物风光不相待，桑田碧海须臾改。昔时金阶白玉堂，</p>
<p>即今唯见青松在。寂寂寥寥扬子居，年年岁岁一床书。</p>
<p>独有南山桂花发，飞来飞去袭人裾。《全唐诗》</p>
<h5>《行路难》</h5>
<p>君不见长安城北渭桥边，枯木横槎卧古田。 </p>
<p>昔日含红复含紫，常时留雾亦留烟。春景春风花似雪， </p>
<p>香车玉舆恒阗咽。若个游人不竞攀，若个娼家不来折。 </p>
<p>娼家宝袜蛟龙帔，公子银鞍千万骑。黄莺一一向花娇， </p>
<p>青鸟双双将子戏。千尺长条百尺枝，月桂星榆相蔽亏。 </p>
<p>珊瑚叶上鸳鸯鸟，凤凰巢里雏鹓儿。巢倾枝折凤归去。 </p>
<p>条枯叶落任风吹。一朝零落无人问，万古摧残君讵知。 </p>
<p>人生贵贱无终始，倏忽须臾难久恃。谁家能驻西山日， </p>
<p>谁家能堰东流水。汉家陵树满秦川，行来行去尽哀怜。 </p>
<p>自昔公卿二千石，咸拟荣华一万年。不见朱唇将白貌， </p>
<p>唯闻素棘与黄泉。金貂有时换美酒，玉麈但摇莫计钱。 </p>
<p>寄言坐客神仙署，一生一死交情处。苍龙阙下君不来， </p>
<p>白鹤山前我应去。云间海上邈难期，赤心会合在何时。 </p>
<p>但愿尧年一百万，长作巢由也不辞。</p>
<h5>《中和乐九章·歌登封第一》</h5>
<p>炎图丧宝，黄历开璇。祖武类帝，宗文配天。</p>
<p>玉銮垂日，翠华陵烟。东云干吕，南风入弦。</p>
<p>山称万岁，河庆千年。金绳永结，璧丽长悬。</p>
<h5>《中和乐九章·歌明堂第二》</h5>
<p>穆穆圣皇，雍雍明堂。左平右墄，上圆下方。</p>
<p>调均风雨，制度阴阳。四窗八达，五室九房。</p>
<p>南通夏火，西瞰秋霜。天子临御，万玉锵锵。</p>
<h5>《中和乐九章·歌东军第三》</h5>
<p>遐哉庙略，赫矣台臣。横戈碣石，倚剑浮津。</p>
<p>风丘佛箨，日域清尘。岛夷复祀，龙伯来宾。</p>
<p>休兵宇县，献馘天闉。旆海凯入，耀辉震震。</p>
<h5>《中和乐九章·歌南郊第四》</h5>
<p>虔郊上帝，肃事圆丘。龙驾四牡，鸾旗九斿。</p>
<p>钟歌晚引，紫炀高浮。日丽苍璧，云飞鸣球。</p>
<p>皇之庆矣，万寿千秋。</p>
<h5>《中和乐九章·歌中宫第五》</h5>
<p>祥游沙麓，庆洽瑶衣。黄云昼聚，白气宵飞。</p>
<p>居中履正，禀和体微。仪刑赤县，演教椒闱。</p>
<p>陶钧万国，丹青四妃。河洲在咏，风化攸归。</p>
<h5>《中和乐九章·歌储宫第六》</h5>
<p>波澄少海，景丽前星。高禖诞圣，甲观升灵。</p>
<p>承规翠所，问寝瑶庭。宗儒侧席，问道横经。</p>
<p>山宾皎皎，国胄青青。黄裳元吉，邦家以宁。</p>
<h5>《中和乐九章·歌诸王第七》</h5>
<p>星陈帝子，岳列天孙。义光带砺，象着乾坤。</p>
<p>我有明德，利建攸存。苴以茅社，锡以牺尊。</p>
<p>藩屏王室，翼亮尧门。八才两献，夫何足论。</p>
<h5>《中和乐九章·歌公卿第八》</h5>
<p>蹇蹇三事，师师百僚。群龙在职，振鹭盈朝。</p>
<p>丰金辉首，佩玉鸣腰。青蒲翼翼，丹地翘翘。</p>
<p>歌云佐汉，捧日匡尧。天工人代，邈邈昭昭。</p>
<h5>《中和乐九章·总歌第九》</h5>
<p>明明天子兮圣德扬，穆穆皇后兮阴化康。</p>
<p>登若木兮坐明堂，池蒙汜兮家扶桑。</p>
<p>武化偃兮文化昌，礼乐昭兮股肱良。</p>
<p>君臣已定兮君永无疆，颜子更生兮徒皇皇。</p>
<p>若有人兮天一方，忠为衣兮信为裳。</p>
<p>餐白玉兮饮琼芳，心思荃兮路阻长。</p>
<h5>《关山月》</h5>
<p>塞坦通碣石，虏障抵祁连。相思在万里，明月正孤悬。</p>
<p>影移金岫北，光断玉门前。寄言闺中妇，时看鸿雁天。</p>
<h5>《上之回》</h5>
<p>回中道路险，萧关烽候多。五营屯北地，万乘出西河。</p>
<p>单于拜玉玺，天子按雕戈。振旅汾川曲，秋风横大歌。</p>
<h5>《紫骝马》</h5>
<p>骝马照金鞍，转战入皋兰。塞门风稍急，长城水正寒。</p>
<p>雪暗鸣珂重，山长喷玉难。不辞横绝漠，流血几时干。</p>
<h5>《战城南》</h5>
<p>将军出紫塞，冒顿在乌贪。笳喧雁门北，阵翼龙城南。</p>
<p>雕弓夜宛转，铁骑晓参驔。应须驻白日，为待战方酣。</p>
<h5>《梅花落》</h5>
<p>梅岭花初发，天山雪未开。雪处疑花满，花边似雪回。</p>
<p>因风入舞袖，杂粉向妆台。匈奴几万里，春至不知来。</p>
<h5>《结客少年场行》</h5>
<p>长安重游侠，洛阳富财雄。玉剑浮云骑，金鞭明月弓。</p>
<p>斗鸡过渭北，走马向关东。孙宾遥见待，郭解暗相通。</p>
<p>不受千金爵，谁论万里功。将军下天上，虏骑入云中。</p>
<p>烽火夜似月，兵气晓成虹。横行徇知己，负羽远从戎。</p>
<p>龙旌昏朔雾，鸟阵卷胡风。追奔瀚海咽，战罢阴山空。</p>
<p>归来谢天子，何如马上翁。</p>
<h5>《咏史四首》</h5>
<p>季生昔未达，身辱功不成。髡钳为台隶，灌园变姓名。</p>
<p>幸逢滕将军，兼遇曹丘生。汉祖广招纳，一朝拜公卿。</p>
<p>百金孰云重，一诺良匪轻。廷议斩樊哙，群公寂无声。</p>
<p>处身孤且直，遭时坦而平。丈夫当如此，唯唯何足荣。</p>
<p>大汉昔云季，小人道遂振。玉帛委奄尹，斧锧婴缙绅。</p>
<p>邈哉郭先生，卷舒得其真。雍容谢朝廷，谈笑奖人伦。</p>
<p>在晦不绝俗，处乱不为亲。诸侯不得友，天子不得臣。</p>
<p>冲情甄负甑，重价折角巾。悠悠天下士，相送洛桥津。</p>
<p>谁知仙舟上，寂寂无四邻。</p>
<p>公业负奇志，交结尽才雄。良田四百顷，所食常不充。</p>
<p>一为侍御史，慷慨说何公。何公何为败，吾谋适不同。</p>
<p>仲颖恣残忍，废兴良在躬。死人如乱麻，天子如转蓬。</p>
<p>干戈及黄屋，荆棘生紫宫。郑生运其谋，将以清国戎。</p>
<p>时来命不遂，脱身归山东。凛凛千载下，穆然怀清风。</p>
<p>昔有平陵男，姓朱名阿游。直发上冲冠，壮气横三秋。</p>
<p>愿得斩马剑，先断佞臣头。天子玉槛折，将军丹血流。</p>
<p>捐生不肯拜，视死其若休。归来教乡里，童蒙远相求。</p>
<p>弟子数百人，散在十二州。三公不敢吏，五鹿何能酬。</p>
<p>名与日月悬，义与天壤俦。何必疲执戟，区区在封侯。</p>
<p>伟哉旷达士，知命固不忧。</p>
<h5>《赠李荣道士》</h5>
<p>锦节衔天使，琼仙驾羽君。投金翠山曲，奠璧清江濆。</p>
<p>圆洞开丹鼎，方坛聚绛云。宝贶幽难识，空歌迥易分。</p>
<p>风摇十洲影，日乱九江文。敷诚归上帝，应诏在明君。</p>
<p>独有南冠客，耿耿泣离群。遥看八会所，真气晓氤氲。</p>
<h5>《早度分水岭》</h5>
<p>丁年游蜀道，班鬓向长安。徒费周王粟，空弹汉吏冠。</p>
<p>马蹄穿欲尽，貂裘敝转寒。层冰横九折，积石凌七盘。</p>
<p>重溪既下漱，峻峰亦上干。陇头闻戍鼓，岭外咽飞湍。</p>
<p>瑟瑟松风急，苍苍山月团。传语后来者，斯路诚独难。</p>
<h5>《三月曲水宴得尊字》</h5>
<p>风烟彭泽里，山水仲长园。由来弃铜墨，本自重琴尊。</p>
<p>高情邈不嗣，雅道今复存。有美光时彦，养德坐山樊。</p>
<p>门开芳杜径，室距桃花源。公子黄金勒，仙人紫气轩。</p>
<p>长怀去城市，高咏狎兰荪。连沙飞白鹭，孤屿啸玄猿。</p>
<p>日影岩前落，云花江上翻。兴阑车马散，林塘夕鸟喧。</p>
<p>《奉使益州至长安发钟阳驿》</p>
<p>跻险方未夷，乘春聊骋望。落花赴丹谷，奔流下青嶂。</p>
<p>葳蕤晓树滋，滉漾春江涨。平川看钓侣，狭径闻樵唱。</p>
<p>蝶戏绿苔前，莺歌白云上。耳目多异赏，风烟有奇状。</p>
<p>峻阻将长城，高标吞巨舫。联翩事羁靮，辛苦劳疲恙。</p>
<p>夕济几潺湲，晨登每惆怅。谁念复刍狗，山河独偏丧。</p>
<h5>《和王奭秋夜有所思》</h5>
<p>寂寂南轩夜，悠然怀所知。长河落雁苑，明月下鲸池。</p>
<p>凤台有清曲，此曲何人吹。丹唇间玉齿，妙响入云涯。</p>
<p>穷巷秋风叶，空庭寒露枝。劳歌欲有和，星鬓已将垂。</p>
<p>《望宅中树有所思》</p>
<p>我家有庭树，秋叶正离离。上舞双栖鸟，中秀合欢枝。</p>
<p>劳思复劳望，相见不相知。何当共攀折，歌笑此堂垂。</p>
<h5>《宿晋安亭》</h5>
<p>闻有弦歌地，穿凿本多奇。游人试一览，临玩果忘疲。</p>
<p>窗横暮卷叶，檐卧古生枝。旧石开红藓，新河覆绿池。</p>
<p>孤猿稍断绝，宿鸟复参差。泛滟月华晓，裴回星鬓垂。</p>
<p>今日删书客，凄惶君讵知。</p>
<h5>《于时春也，慨然有江湖之思，寄赠柳九陇》</h5>
<p>提琴一万里，负书三十年。晨攀偃蹇树，暮宿清泠泉。</p>
<p>翔禽鸣我侧，旅兽过我前。无人且无事，独酌还独眠。</p>
<p>遥闻彭泽宰，高弄武城弦。形骸寄文墨，意气托神仙。</p>
<p>我有壶中要，题为物外篇。将以贻好道，道远莫致旃。</p>
<p>相思劳日夜，相望阻风烟。坐惜春华晚，徒令客思悬。</p>
<p>水去东南地，气凝西北天。关山悲蜀道，花鸟忆秦川。</p>
<p>天子何时问，公卿本亦怜。自哀还自乐，归薮复归田。</p>
<p>海屋银为栋，云车电作鞭。倘遇鸾将鹤，谁论貂与蝉。</p>
<p>莱洲频度浅，桃实几成圆。寄言飞凫舄，岁晏同联翩。</p>
<h5>《至望喜瞩目言怀贻剑外知己》</h5>
<p>圣图夷九折，神化掩三分。缄愁赴蜀道，题拙奉虞熏。</p>
<p>隐辚度深谷，遥袅上高云。碧流递萦注，青山互纠纷。</p>
<p>涧松咽风绪，岩花濯露文。思北常依驭，图南每丧群。</p>
<p>无由召宣室，何以答吾君。</p>
<h5>《赤谷安禅师塔》</h5>
<p>独坐岩之曲，悠然无俗纷。酌酒呈丹桂，思诗赠白云。</p>
<p>烟霞朝晚聚，猿鸟岁时闻。水华竞秋色，山翠含夕曛。</p>
<p>高谈十二部，细核五千文。如如数冥昧，生生理氛氲。</p>
<p>古人有糟粕，轮扁情未分。且当事芝术，从吾所好云。</p>
<h5>《赠益府裴录事》</h5>
<p>忽忽岁云暮，相望限风烟。长歌欲对酒，危坐遂停弦。</p>
<p>停弦变霜露，对酒怀朋故。朝看桂蟾晚，夜闻鸿雁度。</p>
<p>鸿度何时还，桂晚不同攀。浮云映丹壑，明月满青山。</p>
<p>青山云路深，丹壑月华临。耿耿离忧积，空令星鬓侵。</p>
<h5>《赠益府群官》</h5>
<p>一鸟自北燕，飞来向西蜀。单栖剑门上，独舞岷山足。</p>
<p>昂藏多古貌，哀怨有新曲。群凤从之游，问之何所欲。</p>
<p>答言寒乡子，飘飖万馀里。不息恶木枝，不饮盗泉水。</p>
<p>常思稻粱遇，愿栖梧桐树。智者不我邀，愚夫余不顾。</p>
<p>所以成独立，耿耿岁云暮。日夕苦风霜，思归赴洛阳。</p>
<p>羽翮毛衣短，关山道路长。明月流客思，白云迷故乡。</p>
<p>谁能借风便，一举凌苍苍。</p>
<h5>《送梓州高参军还京》</h5>
<p>京洛风尘远，褒斜烟露深。北游君似智，南飞我异禽。</p>
<p>别路琴声断，秋山猿鸟吟。一乖青岩酌，空伫白云心。</p>
<h5>《大剑送别刘右史》</h5>
<p>金碧禺山远，关梁蜀道难。相逢属晚岁，相送动征鞍。</p>
<p>地咽绵川冷，云凝剑阁寒。倘遇忠孝所，为道忆长安。</p>
<h5>《同临津纪明府孤雁》</h5>
<p>三秋违北地，万里向南翔。河洲花稍白，关塞叶初黄。</p>
<p>避缴风霜劲，怀书道路长。水流疑箭动，月照似弓伤。</p>
<p>横天无有阵，度海不成行。会刷能鸣羽，还赴上林乡。</p>
<h5>《失群雁》</h5>
<p>三秋北地雪皑皑，万里南翔渡海来。欲随石燕沉湘水，</p>
<p>试逐铜乌绕帝台。帝台银阙距金塘，中间鹓鹭已成行。</p>
<p>先过上苑传书信，暂下中州戏稻粱。虞人负缴来相及，</p>
<p>齐客虚弓忽见伤。毛翎频顿飞无力，羽翮摧颓君不识。</p>
<p>唯有庄周解爱鸣，复道郊哥重奇色。惆怅惊思悲未已，</p>
<p>裴回自怜中罔极。传闻有鸟集朝阳，讵胜仙凫迩帝乡。</p>
<p>云间海上应鸣舞，远得鹍弦犹独抚。金龟全写中牟印，</p>
<p>玉鹄当变莱芜釜。愿君弄影凤凰池，时忆笼中摧折羽。</p>
<h5>《曲池荷》</h5>
<p>浮香绕曲岸，圆影覆华池。常恐秋风早，飘零君不知。</p>
</div>
<h3 id="作品选载">作品选载</h3>
 <div class="poema">
        <p><strong>同崔少监作双槿树赋（并序）</strong> 　</p>
        <p>日昨於著作局见诸著作，竞写《双槿树赋》。蓬莱山上，即对神仙；芸香阁前，仍观秘宝。金悬秦市，杨子见而无言；纸贵洛城，陆生闻而罢笑。故知柔条朽干，吹嘘变其死生；落叶凋花，剪拂成其光价。方且传石渠之故事，得槿树之新名，足以脂粉仙台，丹青秘府者也。若布衣藜杖，岩栖藿食。当尧时而非吏，处汉代而无田。学涉芜浅，文多瞽陋，宜其屏窜，用其静默。盖穷而思达，人之情也；卑而应高，物之理也。故疾雷作而蛰虫飞，浮?兴而石?舄润，不可废也。虽云圣朝多士，而公实居之；草泽有人，亦国家之美事也。故复奖刷刍鄙，作《双槿树赋》，辞义猥薄，退增惭?。赋曰：方丈蓬莱，邈矣悠哉！芸扃石室，图天揆日。若乃羲和掌日，太史观星，铜浑玉策，宝笥金铭。地则图书之府，人则神仙之灵。中有芳?，郁郁亭亭。观其两砌分植，双阶并耀，叶镂五衢，荣分四照。纷广诞之び靡，隐重廊之窈条。青陆至而莺啼，朱阳升而花笑。紫蒂红蕤，玉蕊苍枝，露华的?，风色徘徊，采粲照灼，婀娜隈绥。迫而视之，鸣环动佩歌扇开；远而望之。连珠合璧星汉回。状仙人之羽盖，疑佚女之瑶台。 　</p>
        <p>寂寞攸利，栖闲此地，委命卷舒，随时荣顇。外无婴夭之祸，内有逍遥之致。朝朝暮暮落复开，岁岁年年红以翠。若夫游蜂戏蝶封其萼，轻烟弱雾络其条。去不谓之损，来不谓之饶。故能出君子之殊俗，入诗人之旧谣；齐显昧於两曜，效生死於一朝。同丧我之非我，固虽凋而不凋。别有亭伯儒门，令思诗友。翰苑旷其吞梦，文锋高而照斗。咏芜滋之朝夕，悲积薪之先後。缛绣起於缇纺，烟霞生於灌莽。岂与岩幽弱┠，涧底枯松？徒冒霜而停雪，空集凤而吟龙。讵得奉仙闱之广价，连笔匠之为容？ 　</p>
        <p>已矣哉！东方生闻而叹曰：故年花落不留人，今年花发非故春。倏兮夕陨，忽兮朝新。侏儒何功兮短饱？曼倩何负兮长贫？聊寄辞於庭树，傥有感於平津。</p> 　
        <p><strong>驯鸢赋</strong> 　</p>
        <p>孕天然之灵质，禀大块之奇。工嘴距足以自卫，毛羽足以凌风。怀九围之远志，托万里之长空。阴?低而含紫，阳星升而带红，经过巫峡之下，惆怅彭门之东，既而摧颓短翮，寥落长想，忌蒙庄之见欺，哀武溪之莫往。进谢扶摇之力，退惭归昌之响。腐食多惧，层巢无像。屈猛性以自驯，抱愁容而就养。於是傍眺德门，言栖仁路。不践高梁之屋，翔止吾人之树。听鸣鸡於月晓，侣群鹊於星暮。狎兰砌之高低，玩荆扉之新故。循广庭之一息，历长檐而径度。若乃风去雨还，河移月落，徘徊乱於双燕，鸣舞均乎独鹤。乍啸聚於霞庄，时追飞於?阁。荷大德之纯粹，将轻姿之陋薄。思一报之无阶，欣百龄之有托。</p> 　
        <p><strong>穷鱼赋（有序）</strong> 　</p>
        <p>余曾有横事被拘，为群小所使，将致之深议，友人救护得免。窃感赵壹穷鸟之事，遂作《穷鱼赋》。常思报德，故冠之篇首云：有一巨鳞，东海波臣。洗净月浦，涵丹锦津。映红莲而得性，戏碧浪以全身。宕而失水，届於阳濒。渔者观焉，乃具竿索，集朋党，凫趋雀跃，风驰电往，竞下任公之钓，争陈豫且之网，蝼蚁见而甘心，獱獭闻而抵掌。於是长舌利嘴，曳纶垂钩，拖<span 
                class="st">鬐</span>挫鬣，抚背扼喉，动摇不可，腾跃无由，有怀纤润，宁望洪流？ 　</p>
        <p>大鹏过而哀之曰：“昔予为鲲也，与是游乎？自予羽化，之子其孤。”俄抚翼而下，负之而趋。南浮七泽，东?五湖。是鱼也已相忘於江海，而渔者犹怅望於泥涂。</p> 　
        <p><strong>病梨树赋（并序）</strong> 　</p>
        <p>癸酉之岁，余卧病於长安光德坊之官舍。父老云：“是鄱阳公主之邑司。昔公主未嫁而卒，故其邑废。”时有处士孙君思邈居之。君道洽今古，学有数术。高谈正一，则古之蒙庄子；深入不二，则今之维摩诘。及其推步甲子，度量乾坤，飞炼石之奇，洗胃肠之妙，则甘公、洛下闳、安期先生、扁鹊之俦也。自云开皇辛丑岁生，今年九十二矣。询之乡里，咸云数百岁人矣。共语周齐间事，历历如眼见，以此参之，不啻百岁人也。然犹视听不衰，神形甚茂，可谓聪明博达不死者矣。余年垂强仕，则有幽忧之疾，椿菌之性，何其辽哉！ 　</p>
        <p>於时天子避暑甘泉，邈亦徵诣行在。余独卧病兹邑，阒寂无人，伏枕十旬，闭门三月。庭无众木，惟有病梨一树，围才数握，高仅盈丈。花实憔?，似不任乎岁寒；枝叶零丁，才有意乎朝暮。嗟乎！同托根於膏壤，俱禀气於太和，而修短不均，荣枯殊质。岂赋命之理，得之自然；将资生之化，有所偏及？树犹如此，人何以堪？有感於怀，赋之云尔。 　</p>
        <p>天象平运，方祗广植。挺芳桂於月轮，横扶桑於日域。建木耸灵邱之上，蟠桃生巨海之侧。细叶枝连，洪柯条直。齐天地之一指，任乌兔之栖息。或垂阴万亩，阴或结子千年。何偏施之雨露？何独厚之风烟？ 　</p>
        <p>愍兹珍木，离离幽独。飞茂实於河阳，传芳名於金谷。紫涧称其殊旨，元光表其仙族。尔生何为？零丁若斯。无轮桷之可用，无楝梁之可施。进无违於斤斧，退无竞於班亻垂。无庭槐之生意，有岩桐之死枝。尔其高才数仞，围仅盈尺，修干罕双，枯条每只，叶病多紫，花凋少白。夕鸟怨其巢危，秋蝉悲其翳窄。怯冲飚之摇落，忌炎景之临迫。既而地歇蒸雾，天收耀灵。西秦明月，东井流星。憔?孤影，徘徊直形。状金茎之的的，疑石柱之亭亭。 　</p>
        <p>若夫西海夸父之林，南海蚩尤之树，莫不摩霄拂日，藏?吐雾。别有桥边朽柱，天上灵楂，年年岁岁，无叶无花。荣辱两齐，吉凶同轨。宁守雌以外丧，不修衤暴而内否？亦犹纵酒高贤，佯狂君子，为其吻合，置其忧喜。生非我生，物谓之生；死非我死，谷神不死。混彭殇於一观，庶筌蹄於兹理。</p>
</div>
<h3 id="野史逸闻">野史逸闻</h3>
        <p>唐卢照邻字升之，范阳人。弱冠，拜邓王府典签，王府书记，一以委之。王有书十二车，照邻总披览，略能记忆。后为益州新都县尉。秩满，婆娑于蜀中，放旷诗酒。故世称王、杨、卢、骆。照邻闻之曰："喜居王后，耻在骆前。"时杨之为文，好以古人姓名连用，如张平子之略谈，陆士衡之所记，潘安仁宜其陋矣，仲长统何足知之，号为"点鬼簿"。骆宾王文好以数对，如秦地重关一百二，汉家离宫三十六。时人号为"算博士"。如卢生之文，时人莫能评其得失矣。惜哉，不幸有冉畊之疾，著《幽忧子》以释愤焉。文集二十卷。（出《朝野佥事》） 　</p>
        <p>【译文】 唐朝的卢照邻，字升之，范阳人。他二十左右岁的时候，在邓王府任过："典签"（掌管起草文书、奏表、宣行教命的小官）、"书记"（主管文书工作的人员）等职。邓王府内有很多书籍，照邻读了很多，而且还能记住一些。后来他升任益州新都县县尉。任期满后，他到四川去远游、盘桓，终日饮酒、赋诗，生活得很豪放、开朗。所以人们称王（勃）、杨（炯）、卢（照邻）、骆（宾王）。卢照邻听后说："在王勃之后我很高兴，可是在骆宾王之前，我感觉很耻辱。"当时，杨炯的诗，喜欢把古人姓名连用，如："张平子（东汉时作家、学者）之略谈、"陆士衡（西晋文学家）之所记；"潘安仁（西晋文学家）宜其陋矣"、"仲长统（东汉末年文学家）何足知之"。人们称这是"点鬼簿"。骆宾王的诗文好用数字，如："秦地重关一百二"、"汉家离宫三十六"。人们称他为"算博士"。卢照邻的文章，当时人们没有评论他的得失。很可惜，他得了风痹症，他著有《幽忧子集》，用来发泄自己的忧愤情绪，文集共二十卷。</p>

    </div>
    </div>
</body>
</html>






