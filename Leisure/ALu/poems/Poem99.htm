<!DOCTYPE html>
<html>
<head>
    <link href="../../StyleCN.css" rel="stylesheet" type="text/css" />
	<title>丹若诗梦99</title>          
</head>
<body>
    <div id="container">	
		<div id="page">
        <div class="poem"><div class="poem-title">问疾</div>
            每说心宽万事开，中焦何故不通来。<br />
            安心调理起居事，莫负郎中笺一枚。<br />        
        </div>  
        <div class="poem"><div class="poem-title">无题</div>
            一年一度春风起，又见新枝发秀妍。<br />
			 昔伴元宵辞故国，今随除夕别新年。<br />
			 诗成总觉银笺小，柬去才知余意绵。<br />
			 明月何时花动影，今宵梦醒知谁先？<br /> 
        </div>
        <div class="poem"><div class="poem-title">闻喜信后建言</div>
            喜报无妨到异乡，言因心静事非忙。<br /> 
			匀君口福两三点，如燕舍环更健康。<br /> 
        </div>
        <div class="poem"><div class="poem-title">喜读其祥兄赐诗附吟</div>
            金溪三载同窗日，义结金兰一世时。<br /> 
			曾换童心吟古墨，常怀师嘱别生诗。<br /> 
			之乎者也口开涩，顿挫抑扬头晃滋。<br /> 
			我辈而今吴老岁，胡须换字莫言痴。<br /> 
        <div class="poem-note">注：吴家桢老师曾赠我初中毕业班《惜别》七绝诗二首：“匆匆同学已三年，师生情宜薄云天。百尺竿头求进步，莫负青年快着鞭。话到临歧总黯然，东郭阑干剧可怜，前途无限须珍重，他时喜讯盼争传。”</div>    
        </div>
        <div class="poem"><div class="poem-title">忆东山今昔二首</div>
        <div class="poem-sub-title">其一</div>
            首西尾北傲苍穹，电射白沙龙象雄。<br /> 
			怪石青须常蓄势，苍鳞红岘总威风。<br /> 
			提心屏气悚毛骨，昂颈翘望见塞鸿。<br /> 
			静卧千秋育儿女，他朝展翼扑长空。<br /> 
        <div class="poem-sub-title">其二</div>
            家圆不怕山河破，屋美何愁风水非。<br /> 
			炸碎龙头分隔壁，凿开火眼立争圻。<br /> 
			乡坊恶斗悲伤俗，兄弟阋墙叹式微。<br /> 
			虎踞龙盘成往昔。梦乡终作绞心归。。<br /> 
        </div>
        <div class="poem"><div class="poem-title">哀友人</div>
        <div class="poem-note">六月二十八日叹回京所见上月事</div>
            共啼芳菲都已歇，只差未抵人间别。<br /> 
            枯枝早绝甘霖望，却现杜鹃一丝血。<br /> <br /> 

            红花绿叶忆当时，不亚牡丹绽满枝。<br /> 
            犹晚成林更枯早，栖鸠一旦万事迟。<br /> <br /> 

            夏来春去怨无言，觅絮寻花欲断魂。<br />
			黄雀斑鸠藏叶后，蟾蜍虻虿啮花根。<br />
			枯枝折散天长旱，落卉飘零蜂也冤。<br />
			唧唧秋声充两耳，波光昔日正黄昏。<br /> <br /> 

            秋色连波向夕阳，恭朋并坐话家常。<br /> 
			粗衣巧夺鲜花美，嫉语无伤软玉香。<br /> 
			缁衬红妆羞似掩，舞随玉笛意方扬。<br /> 
			当悲错入双弦阵，恒尹无时不惋伤。<br /> 
        </div>
        <div class="poem"><div class="poem-title">赠冤家</div>
            不是冤家难聚首，翻山越岭路悠悠。<br /> 
			酸甜苦辣共尝品，病弱辛劳互担忧。<br /> 
			才把身心付儿女，却含愧疚送霜头。<br /> 
			童颜对镜知何去，强压忧愁更积愁。<br /> 
        </div>
        <div class="poem"><div class="poem-title">无题</div>
            天门难上上金门，欲把此珍比彼珍。<br /> 
			翠黛远山燕蓟月，莺歌燕语泽西春。<br /> 
			幽居两下观花玉，客梦千丝织锦茵,<br /> 
			莫道武陵人在外，怎将异国作东邻?<br /> 
        </div>
        <div class="poem"><div class="poem-title">答李颖言佛经事</div>
            欲进沙门守戒难，想成居士少空闲。<br /> 
			平生最慕数彭泽，品豆捧觞南对山。<br /> 
        </div>
		<hr />（以上诗词格律已校。）		
		<div id="footer" style="width:650px;">  
			 <br /><hr style="width:650px;color:blue;height:3px" />
			<a href="http:\\www.engineermate.com\Leisure\LiteratureArts.htm">回《文学艺术》主页 </a> - <a href="http:\\www.engineermate.com\Leisure\LeisureIndex.htm"> 回《休闲保健》主页</a>    
		 </div>  
	</div>		
    </div>
</body>
</html>
